---
title: 'Betulkah guna RON97 lebih jimat daripada RON95?'
type: 'Info'
author:
  name: Dr. Aid Fawzal
  link: https://www.facebook.com/DrAidFawzal/posts/399576082167487/
---

Saya tak ada jawapan khusus untuk persoalan ini. Saya sendiri guna diesel & kereta petrol saya guna RON98. Tetapi....

Tetapi, saya nak ajar rakan² semua macam mana nak betul² pastikan ia jimat. 

Katakan lah, kereta kita Perodua Myvi 1.3 dengan saiz tangki 40 litre. Tangki simpanannya (reserve tank) 10% & tinggal 1 bar (sukatan) minyak 10%. Baki ruangan untuk diisi penuh adalah 32L.  

Bila isi minyak petrol RON95, kita dapat jalan dengan jarak 400km. 

Bila isi minyak petrol RON97 pula, kita dapat jalan dengan jarak 450km. 

Secara mudah, kita akan fikirkan yang, "Wah!! RON97 boleh pergi lebih 50km la! Jimat ni". Kan??!?

Tetapi jimat ni ada beberapa perspektif, antaranya:

* Jimat pengguna bahan api, &

* Jimat harga (duit). 

Jom kita kira semula untuk tengok betul ke guna RON97 ni lebih jimat duit. 

Apa yang anda perlu buat adalah ambil nilai harga bayaran untuk tangki penuh tu dan bahagikan dengan jarak perjalanan. 

Contohnya: 

```
RON95 RM2.05. 
Isi 32L jadi bayar RM65.50 dapat jalan 400km. 
RM65.50 / 400km = RM 0.16/km
```

```
RON97 RM3.91 
Isi 32L jadi bayar RM125.12 dapat jalan 450km. 
RM125.12 / 450km = RM 0.28/km
```

Nah... Jika ini yang berlaku, maka RON97 tu jimat pada sudut penggunaan minyak (unit mpg, l/km, 100km/l). Tapi TAK jimat pada sudut harga bayaran (duit). 

Cuba rakan² buat eksperimen ini sendiri untuk menjawab, "Adakah kereta anda jimat pada sudut jarak perjalanan & juga harga bila gunakan RON yang lebih tinggi?" 

Kongsikan hasil kajian anda disini. 

-------

Kenapa boleh jimat pengguna minyak (jika ini berlaku)? 

Jimat pada pengguna minyak bahan api ni bukan sebab nilai RONnya yang tinggi, tapi minyak premium mempunyai bahan tambahan atau aditif (additives) yang lebih baik. 

Aditif ini lah yang menjadi punca penjimatan lebih.

Dr Aid Fawzal
Middlesbrough UK

*Total jarak perjalanan tu haruslah ukuran perjalanan yang nyata ya. BUKAN nilai jarak yang tertera pada paparan kereta.

**Pastikan anda guna gred minyak yang sesuai dengan keperluan enjin kesayangan anda.

-----

*Kemas Kini 1 June*

Harga RON97 terkini adalah RM4.70. 

Maka kiraan kedua perlu ditukar menjadi: 

```
RON97 RM4.70 
Isi 32L jadi bayar RM150.40 dapat jalan 450km. 
RM150.40 / 450km = RM 0.33/km
```